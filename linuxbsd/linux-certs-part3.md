# အသုံးဝင်သော Linux Certification များအကြောင်း အပိုင်း \(၃\)

### **LPIC-2 Linux Engineer**

ဒီ certification ကတော့ network ပိုင်းကို ပိုပြီးတော့ ပိုင်ပိုင်နိုင်နိုင် ဖြစ်စေဖို့ကို networking ဆိုင်ရာ topic တော်တော်များများကို cover လုပ်ထားပါတယ်။ LPIC-2 ကိုဖြေဖို့အတွက် LPIC-1 ကိုတော့ အနည်းဆုံးအောင်ထားရပါမယ်။ သို့ပေမယ့်လည်း LPI က LPIC-1 နဲ့ LPIC-2 စာမေးပွဲတွေကို ကိုယ်နဲ့ အဆင်ပြေမယ့် အစဉ်အတိုင်းဖြေလို့လည်း ရပါတယ်လို့ဆိုပြန်ပါတယ်။ ဆိုလိုချင်တာကတော့ LPIC-1 နဲ့ LPIC-2 ကိုအဆင့်တစ်ခု အနေနဲ့ သတ်မှတ်ထား ပေးပြီး system နဲ့ network ပိုင်းကိုသာခွဲ လိုက်ခြင်းဖြစ်ပါတယ်။ အဲ့ဒါကြောင့် အဆင့်တစ်ခုထဲမှာ ကိုယ်က network ကို ပိုပြီးသန်လို့ အရင်ဖြေချင် လည်းရပါတယ်။ ဒီ certification မဖြေခင်တော့ အောက်ကအချက်လေး တွေကိုသိထားသင့်ပါတယ်။

![](https://itmatic101.files.wordpress.com/2019/09/50527-lpic-2.jpg?w=300&h=233)

#### **LPIC-2 Linux Engineer ရဲ့ လက်ရှိ version**

လက်ရှိမှာတော့ LPIC-2 certification က version 4.0 ကိုရောက်ရှိလို့ နေပါပြီ။ LPIC-1 မှာလိုပဲ စာမေးပွဲနှစ်ခုကို ဖြေဆိုအောင်မြင်ရမှာဖြစ်ပါတယ်။ အဲ့ဒီ နှစ်ခုကတော့ Exam 201-400 နဲ့ Exam 202-400 တို့ဖြစ်ပါတယ်။ ၂နှစ်တခါ version ကို update လုပ်ပါတယ်။

#### **LPIC-2 Linux Engineer မဖြေဆိုခင် လိုအပ်ချက်များ**

အထက်မှာပြောခဲ့သလိုပါပဲ LPIC-2 ကိုရဖို့အတွက် LPIC-1 က အသက်ရှိနေရပါ့မယ်။ \(ဖြေဆိုပြီး ၅နှစ်အတွင်းမှာ ဖြစ်ရပါ့မယ်။\) ဒါပေမယ့်လည်း LPIC-1 က Exam နှစ်ခု နဲ့ LPIC-2 က Exam နှစ်ခုကိုတော့ ကိုယ်ကြိုက်တဲ့ အစဉ်အတိုင်း ဖြေဆိုခွင့်ရှိပါတယ်။ ထားပါတော့ ကိုယ်က LPIC-2 က Exam 201-400 နဲ့ Exam 202-400 ကို ပိုပိုင်လို့ အရင်ဖြေဆို လိုက်တယ် ဆိုပါတော့ Exam နှစ်ခုလုံးကို ဖြေဆိုအောင်မြင်ပြီးသည့်တိုင်အောင် LPIC-2 ရဲ့  certificate ကိုရအုံးမှာ မဟုတ်ပါဘူး။ ဘာလို့လည်းဆိုတော့ LPIC-1 certificate ကိုယ့်မှာ မရှိလို့ပါ။ အဲ့ဒီတော့ နောက်ပိုင်းတခါ LPIC-1 က Exam 101-400 နဲ့ Exam 102-400 ၅နှစ်အတွင်းမှာ ထက်ဖြေဆိုအောင်မြင်တယ် ဆိုရင်တော့ LPIC-1 နဲ့ LPIC-2 certificate နှစ်ခုလုံးကို တခါတည်းရမှာဖြစ်ပါတယ်။ ဒါဆိုရင်တော့ ကိုယ်ကနောက်ထက် သက်တမ်း ၅နှစ်ထက်တိုးရလိုက်တဲ့ သဘောပါ။

![](https://itmatic101.files.wordpress.com/2019/09/17bdb-lpi-cert.png?w=660)

#### **LPIC-2 Linux Engineer မေးခွန်းပုံစံနဲ့ ဖြေဆိုချိန်**

Exam 201 နဲ့ Exam 202 တစ်ခုစီမှာ multiple-choice နဲ့ fill-in-the-blank မေးခွန်း အခု ၆၀ ကိုဖြေဆိုရမှာဖြစ်ပြီး၊ ဖြေဆိုချိန်ရတော့ မိနစ် ၉၀ ရမှာဖြစ်ပါတယ်။

#### **LPIC-2 Linux Engineer ရဲ့ အကြုံဝင် သက်တမ်း**

သူလည်းပဲ LPIC-1 နည်းတူ ၅နှစ်အချိန်ရပါတယ်။

#### **LPIC-2 Linux Engineer အတွက်ပြင်ဆင်စရာ အပိုင်းများ**

LPIC-2 ရဲ့ Exam 201 ကိုဖြေဆိုဖို့ဆိုရင် အကျဉ်းချုပ်အားဖြင့် အောက်မှာဖော်ပြထားတဲ့ topic တွေကို ကြိုတင်လေ့လာ ပြင်ဆင်ထားရပါ့မယ်။

* Capacity Planning
* Linux Kernel
* System Startup
* Filesystem and Devices
* Advanced Storage Device Administration
* Networking Configuration
* System Maintenance

LPIC-2 ရဲ့ Exam 201 အကြောင်းကို အသေးစိတ်သိချင်ရင်တော့ ဒီ [link ](https://www.lpi.org/our-certifications/exam-201-objectives)ကနေပြီး အင်္ဂလိပ်လို စိတ်ရှည်လက်ရှည်သွား ဖတ်ကြည့်လို့ရပါတယ်။

Exam 202 အတွက်တော့ သိထား လေ့လာထားရမယ့် topic တွေကတော့ အောက်မှာဖော်ပြပေးထားတဲ့ အတိုင်းပါ။

* Domain Name Server
* Web Services
* File Sharing
* Network Client Management
* E-Mail Services
* System Security

Exam 202 မှာပါမယ့် key knowledge areas တွေကို အသေးစိတ် သိချင်ရင်တော့ ဒီ [link](https://www.lpi.org/our-certifications/exam-202-objectives) ကနေ တဆင့် အင်္ဂလိပ်လို ဖတ်ကြည့်လို့ရပါတယ်။

နောက်အပိုင်းတွေမှာတော့ LPIC-3 က ကျွမ်းကျင်အဆင့် certification တွေအကြောင်းကို ဆက်ရေးသွားပါ့မယ်။ အဲ့ဒါအပြင် The Linux Foundation က လက်တွေ့ စာမေးပွဲတွေ အကြောင်းကိုလည်း အနည်းအကျဉ်း ရေးသွားပါ့မယ်။

![LPI Roadmap](https://itmatic101.files.wordpress.com/2019/09/85c82-lpi-roadmap.jpg?w=660)

