# Wireguard ရဲ့ automated workflow

အရှေ့က post တစ်ခုမှာ Wireguard ကိုဘယ်လိုမျိုး setup လုပ်ပြီးတော့ကိုယ်အိမ်ကို အချိန်မရွေး အပြင်ကနေ  VPN ချိတ်လို့ရအောင်လို့ တခါရှင်းပြပြီးပါပြီ၊ နောက်မြန်မာနိုင်ငံမှာ နိုင်ငံရေးအခြေအနေ မကောင်းလို့စစ်အာဏာသိမ်း အစိုးရက Facebook နဲ့ အခြားသောလူသုံးများတဲ့ social media platform တွေနဲ့ Google service တွေကိုပိတ်လိုက်တဲ့ အခါမှာလည်း Linode မှာကိုယ်ပိုင်အကောင်ဖွင့်ပြီးတော့ VPS တစ်လုံးပေါ်မှာ ကိုယ်ပိုင် Wireguard VPN server တစ်ခုကို ထောင်ပြီးတော့ ကိုယ်နဲ့ ရင်းနှီးတဲ့ မိတ်ဆွေတွေ သူငယ်ချင်းတွေကို ပေးသုံးလို့ရနိုင်အောင်လို့ setup လုပ်ပုံကိုလည်း တဖန်ထပ်ရှင်းခဲ့ပါတယ်။ ကိုယ်ပိုင်အိမ်မှာရှိတဲ့ Wireguard VPN server အတွက် private key နဲ့ public key တွေကို ထိန်းသိမ်းရတာလွယ်သလောက်၊ တကယ်တမ်း Linode မှာကိုယ်တိုင် setup လုပ်တဲ့အချိန်မှာတော့ လူတွေအများကြီးအတွက် client side configuration တွေကို QR code ထုတ်တဲ့အခါ တော်တော်လေးကို လက်ဝင်လာပါတော့တယ်။ အခြားသူတွေကတော့ Wireguard configuration တွေအတွက် အများကြီးထုတ်လို့ရအောင်လို့ website တွေနဲ့ GitHub ပေါ်မှာလည်း script အချို့ကိုရှာတွေ့ပါတယ်။ ကိုယ့်အတွက်လက်တွေ့ သုံးတဲ့အခါမှာတော့ website ပေါ်မှာထုတ်တဲ့ configuration တွေကို public cloud မှာတင်ထားတဲ့ VPS မှာ configure လုပ်ဖို့အတွက် စိတ်မသန့်သလိုရှိတာနဲ့ မသုံးဖြစ်ခဲ့ပါဘူး။ နောက်ပြီးတော့ GitHub မှာတင်ထားတဲ့ customised script တွေကြတော့လည်း ကိုယ်သုံးမယ့် ပုံစံနဲ့ကွက်တိ အဆင်မပြေတာကြောင့် ကိုယ်သုံးချင်တဲ့ပုံစံအတိုင်း ကိုယ်ပိုင် script တစ်ခုရေးမယ်လို့ စဉ်းစားမိလာပါတော့တယ်။ နောက်ပြီးတော့ automated workflow အတွက်ဘယ်လိုရေးမလဲ၊ Python သုံးမလား၊ Bash မှာပဲရေးမလားဆိုတာကို ထပ်တခါစဉ်းစားကြည့်တော့ Bash ကကိုယ့်အတွက်ပိုပြီးတော့ အဆင်ပြေသလိုရှိိနေတာနဲ့ bash ကိုပဲအသုံးပြုလိုက်ပါတော့တယ်။  

## ကြိုတင်ပြင်ဆင်ထားရမယ့် အချက်များ 



